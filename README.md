# openstack-victoria-basic-installer

Copyright 2021 Kasidit Chanchio 

Author: กษิดิศ ชาญเชี่ยว <br>
Contact: kasiditchanchio@gmail.com <br>

<p>
สคริปต์ได้รับการพัฒนาตามคู่มือติดตั้งระบบโอเพ่นสแตคที่ [1]
<p>
<h2> 1. การเตรียมคอมพิวเตอร์และระบบเครือข่ายสำหรับการติดตั้ง </h2>
<p>
<img src="documents/openstack-host-network.png">
<p>
ภาพ 1 โครงสร้างของเครื่องคอมพิวเตอร์และระบบเครือข่ายสำหรับติดตั้งระบบโอเพ่นสแตค <br>
<p>
ในการติดตั้งขอให้ผู้อ่านเตรียมเครื่องคอมพิวเตอร์ที่ใช้ระบบปฏิบัติการอูบุนตูเวอร์ชั่น 20.04  (Ubuntu 20.04) จำนวน 4 เครื่องเชื่อมต่อกันด้วยระบบเครือข่ายดังภาพที่ 1 ซึ่งประกอบไปด้วยเครื่องคอมพิวเตอร์ชื่อคอนโทลเลอร์ (controller)  เน็ตเวริค์ (network) คอมพิวต์ (compute) และคอมพิวต์หนึ่ง (compute1) (โดยที่ชื่อเครื่องต้องได้รับการกำหนดในระบบปฏิบัติการอูบุนตูและเช็คได้ด้วยคำสั่ง hostname) จากภาพผู้เขียนแนะนำให้ใช้เครื่องคอนโทรเลอร์มีสแปคซิฟิเคชั่น (Specification) ขั้นต่ำสำหรับการศึกษาคือ ซีพียู (CPU) จำนวน 4 คอร์ หน่วยความจำขนาด 8 GB มีพื้นที่ดิสค์สำหรับเก็บข้อมูลขนาดอย่างน้อย 100 GB สำหรับเครื่องเน็ตเวิร์คควรมี ซีพียูจำนวน 2 คอร์ หน่วยความจำ 2 GB พื้นที่ดิสค์ 50 GB สำหรับเครื่องคอมพิวต์ และคอมพิวต์หนึ่ง แต่ละเครื่องควรมี ซีพียู 4 คอร์ หน่วยความจำ 8 GB พื้นที่ดิสค์ 100 GB ในกรณีที่ผู้อ่านต้องการติดตั้งเพื่อใช้งานจริง ผู้เขียนขอแนะนำให้ศึกษาคู่มือการใช้งานจริงที่ [2]
<p>
ระบบปฏิบัติการติดตั้งบนแต่ละเครื่องควรได้รับการอับเดท (update) ให้เป็นอูบุนตู 20.04 เวอร์ชั่นล่าสุดและกำหนดให้ทุกเครื่องมีล็อกอิน (login) ชื่อ “opensatck” และรหัสผ่าน (password) คือ “openstack” และล็อกอินนี้จะต้องสามารถใช้คำสั่ง sudo ได้ นอกจากนั้นระบบปฏิบัติการของทุกๆเครื่องควรได้รับการตั้งเวลาที่ใกล้เคียงกัน
<p>
ในภาพ 1 คอมพิวเตอร์ทั้งสี่เครื่องมีหน้าที่ต่อไปนี้ 
<ul>
  <li>เครื่องคอนโทรเลอร์ ทำหน้าที่รันซอฟต์แวร์ส่วนประกอบที่ทำหน้ารองรับคำสั่งจากผู้ใช้ระบบ พิสูจน์ตัวตนของผู้ใช้ บริหารจัดการการใช้งานทรัพยากร และเป็นที่ตั้งของระบบฐานข้อมูลที่ใช้เก็บเมต้าดาต้าของทั้งระบบ
  <li>เครื่องเน็ตเวิร์ค ทำหน้าที่จัดการการสื่อสารข้อมูลระหว่าง วีเอ็มภายในระบบโอเพ่นสแตคที่รันอยู่บนเครื่องคอมพิวต์ และคอมพิวต์หนึ่ง กับระบบเครือข่ายภายนอกระบบโอเพ่นสแตค เช่นเครือข่ายอินเตอร์เน็ต เป็นต้น 
  <li>เครื่องคอมพิวต์ และคอมพิวต์หนึ่ง เป็นเครื่องที่ทำหน้าที่รันวีเอ็มของผู้ใช้ โดยที่ซอฟต์แวร์ส่วนประกอบของโอเพ่นสแตคบนเครื่องคอนโทลเลอร์จะตัดสินใจว่าจะรันวีเอ็มของผู้ใช้บนเครื่องคอมพิวต์เครื่องไหน 
</ul>
<p>
<h3>อ้างอิง</h3>
<p><p>
[1] https://docs.openstack.org/install-guide/ <br>
[2] https://docs.openstack.org/arch-design/ <br>
[3] https://mariadb.org <br>

  
